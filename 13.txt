13.1
Rzut wolny dla drużyny A. Zanim A5 udaje się zebrać piłkę, B6 podnosi ją z ziemi i trzymając ją pod pachą biegnie w stronę swojej bramki. Po kilku krokach toczy ją z powrotem w stronę A5. Prawidłowa decyzja?
a) 2-minutowe wykluczenie dla B6.
b) Powtórzyć rzut wolny dla drużyny A po sygnale gwizdkiem.
c) Upomnienie dla B6
d) Brak reakcji
e) Zatrzymanie czasu gry.

13.2
Zawodnik B7 jest w posiadaniu piłki i próbuje rozpocząć kontratak, ale jest przytrzymywany przez A17. Sędziowie nie przerywają gry, bo widzą szansę na prawo korzyści. B8 otrzymuje podanie i rzuca na bramkę drużyny A. Bramkarz A12 broni rzut na bramkę i chce rozpocząć kontratak. Obie drużyny były już w tym meczu trzykrotnie ukarane upomnieniem. Prawidłowa decyzja?
a) Brak reakcji.
b) 2-minutowe wykluczenie dla A17.
c) Rzut od bramki dla drużyny A.
d) Zatrzymanie czasu gry.
e) Rzut wolny dla drużyny B.

13.3
Po przyznaniu rzutu wolnego dla drużyny A, drużyna B wciąż jest w posiadaniu piłki. B6 zabiera piłkę ze sobą i oddala się trzy metry od miejsca, z którego ma być wykonany rzut wolny. Prawidłowa decyzja?
a) Upomnienie dla B6.
b) 2-minutowe wykluczenie dla B6.
c) Dyskwalifikacja dla B6 (czerwona kartka pokazana przez sędziów).
d) Rzut wolny dla drużyny A z miejsca, gdzie nastąpiło przekroczenie przepisów skutkujące rzutem wolnym.
e) Rzut wolny dla drużyny A z miejsca, gdzie znajduje się piłka.

13.4
Po przyznaniu rzutu wolnego przeciwko drużynie A, zawodnik A4 bierze piłkę, przekracza linię pola bramkowego i odkłada ją na parkiet. Prawidłowa decyzja?
a) 2-minutowe wykluczenie dla A4.
b) Upomnienie dla A4.
c) Rzut karny dla drużyny B.
d) Rzut wolny dla drużyny B.

13.5
Zawodnik A5 jest w posiadaniu piłki, kiedy osoba towarzysząca „C” z drużyny A komentuje decyzje sędziów. Sędziowie gwiżdżą i zatrzymują czas gry. Sędziowie karzą upomnieniem osobę towarzyszącą „C” z drużyny A. W jaki sposób gra powinna być kontynuowana?
a) Rzutem wolnym dla drużyny B z linii strefy zmian drużyny A, po sygnale gwizdkiem sędziego.
b) Rzutem wolnym dla drużyny A z linii strefy zmian drużyny A, po sygnale gwizdkiem sędziego. 
c) Rzutem wolnym dla drużyny A z miejsca, gdzie była piłka w momencie przerwania gry, po sygnale gwizdkiem sędziego.
d) Rzutem z linii bocznej dla drużyny B z linii strefy zmian drużyny A.

13.6
Gra zostaje przerwana gwizdkiem sędziego z pola gry, mimo że nie nastąpiło naruszenie przepisów przez żadną z drużyn. Nie była sygnalizowana przerwa dla drużyny. B13 rzucił piłkę w kierunku bramki drużyny A sekundę przed niefortunnym gwizdkiem sędziego. Zaraz po gwizdku piłka wpada do bramki. Bramkarz A1 nie miał żadnych szans, żeby ją obronić. W jaki sposób gra powinna być kontynuowana?
a) Rzut wolny dla drużyny B.
b) Rzut wolny dla drużyny A.
c) Rzut karny dla drużyny B.
d) Bramka dla drużyny B.

13.7
Zawodnik A7 biegnie w kontrataku. Między nim, a bramkarzem jest jeden zawodnik drużyny B. A7 rzuca na bramkę i trafia bramkarza B12 w głowę. B12 upada. Piłka wraca do A9, który stoi przy linii pola bramkowego. A9 rzuca piłkę w kierunku pustej bramki przeciwnika. Tuż przed tym, jak piłka przekracza linię bramkową, sędzia przerywa grę gwizdkiem. Bramkarz B12 wymaga opieki medycznej na boisku. Prawidłowa decyzja?
a) Bramka dla drużyny A.
b) Rzut karny dla drużyny A.
c) Rzut wolny dla drużyny A po sygnale gwizdkiem sędziego.
d) Zatrzymanie czasu gry.
e) B12 musi opuścić boisko i może powrócić dopiero po trzecim ataku jego drużyny

13.8
Z powodu faulu sędziowie przyznali rzut wolny dla B9, ale A5 jest ciągle w posiadaniu piłki. A5 podchodzi do sędziów i „uprzejmie” oddaje im piłkę w ręce. Prawidłowa decyzja?
a) 2-minutowe wykluczenie dla A5; rzut wolny dla drużyny B z miejsca, gdzie znajduje się piłka.
b) Upomnienie dla A5; rzut wolny dla drużyny B z miejsca, gdzie znajduje się piłka.
c) 2-minutowe wykluczenie dla A5; rzut wolny dla drużyny B z miejsca popełnienia faulu.
d) Upomnienie dla A5; rzut wolny dla drużyny B z miejsca faulu.

13.9
Sędziowie zadecydowali o rzucie karnym dla drużyny A, zaraz po tym A5 popełnia błąd zmiany. Prawidłowa decyzja?
a) Rzut wolny dla drużyny B.
b) Rzut karny dla drużyny A.
c) 2-minutowe wykluczenie dla A5.
d) Upomnienie dla osoby odpowiedzialnej za drużynę A.

13.10
Które z poniższych stwierdzeń odnośnie rzutu wolnego są prawdziwe?
a) Jeśli piłka nie zostanie odłożona natychmiast po przyznaniu rzutu wolnego dla przeciwnika, może on wykonać rzut z miejsca, gdzie obecnie znajduje się piłka.
b) Po błędzie zmiany można wykonać rzut wolny z miejsca, gdzie znajduje się piłka, zamiast ze strefy zmian przeciwnika, o ile jest to korzystniejsze dla drużyny wykonującej rzut.
c) Po grze pasywnej rzut wolny wykonuje się zawsze z miejsca, gdzie znajdowała się piłka w momencie, gdy został on zarządzony.
d) Dla rzutu wolnego z linii środkowej tolerancja w lewą i prawą stronę jest taka sama, jak w przypadku rzutu rozpoczynającego grę.

13.11
Zawodnik B11 jest w posiadaniu piłki i próbuje ominąć A2. Z powodu sygnału gwizdkiem z trybun, 
A2 nie próbuje bronić B11. B11 jest teraz sam na sam z bramkarzem. Prawidłowa decyzja?
a) Rzut karny dla drużyny B.
b) Zatrzymanie czasu gry; konsultacja z mierzącym czas.
c) Rzut wolny dla drużyny A.
d) Rzut wolny dla drużyny B.

13.12
Drużyna A gra piłką przy linii rzutów wolnych drużyny B. Osoba towarzysząca „C” z drużyny B głośno protestuje przeciwko decyzjom sędziów tak, że przerywają oni grę. Prawidłowa decyzja?
a) Upomnienie dla osoby towarzyszącej „C” z drużyny B.
b) Rzut wolny dla drużyny A z linii strefy zmian drużyny B.
c) Rzut wolny dla drużyny A przy linii rzutów wolnych drużyny B.

13.13
Po karze upomnienia dla B6 sędzia z pola gwiżdże na wykonanie rzutu wolnego dla drużyny A. Nie zauważa on A11, który stoi między linią rzutów wolnych a linią pola bramkowego. A11 otrzymuje podanie i jest w sytuacji pewnej do zdobycia bramki. Całą sytuację obserwuje sędzia bramkowy. Prawidłowa decyzja?
a) Brak reakcji.
b) Powtórzyć rzut wolny po sygnale gwizdkiem.
c) Sędzia bramkowy musi zadecydować o rzucie wolnym dla drużyny B.
d) Sędzia bramkowy musi zadecydować o karze upomnienia dla A11.
e) Zatrzymanie czasu gry.

13.14
Drużyna A jest w posiadaniu piłki. Drużyna B zajęła pozycje w obronie. A8 przebiega w pobliżu linii bocznej boiska. A4 podaje do A8. A8 zderza się z fotografem, który spaceruje pomiędzy boiskiem a trybunami, po linii bocznej boiska. A8 traci kontrolę nad ciałem i nie udaje mu się złapać piłki. Zanim sędziowie przerywają grę piłka opuszcza boisko przez linię boczną. Prawidłowa decyzja?
a) Gra jest wznawiana rzutem z linii bocznej dla drużyny B.
b) Gra jest wznawiana rzutem wolnym dla drużyny A.
c) Zatrzymanie czasu gry.
d) Opis sytuacji w protokole.

13.15
Drużyny A była w ataku. Sędziowie zadecydowali o rzucie wolnym dla drużyny B. Zanim B2 zdążył wykonać rzut wolny, B11 przewraca A8. Prawidłowa decyzja?
a) Rzut wolny dla drużyny B po sygnale gwizdkiem sędziego.
b) Rzut wolny dla drużyny A po sygnale gwizdkiem sędziego.
c) Zatrzymanie czasu gry.
d) Kara progresywna dla B11.
e) Bezpośrednia kara 2-minutowego wykluczenia dla B11.
f) Dyskwalifikacja dla B11 (czerwona kartka pokazana przez sędziów).